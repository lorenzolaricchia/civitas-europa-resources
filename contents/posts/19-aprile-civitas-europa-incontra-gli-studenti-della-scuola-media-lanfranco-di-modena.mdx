---
title: "19 aprile: Civitas Europa incontra gli studenti della scuola media Lanfranco di Modena"
cover: "/images/posts/b6e10-logoufficiale.png"
date: 1618558071
authors:
  - massimiliano-palladini
categories: 
  - "senza-categoria"
tags: 
  - "agenda-2030"
  - "comune-di-modena"
  - "diritti-umani"
  - "europe-direct"
  - "modena-chiama-mondo"
  - "ue"
  - "unione-europea"
---

Dopo la lezione dello scorso [**26** **febbraio**](https://civitaseuropadoteu.wordpress.com/2021/02/24/26-febbraio-civitas-europa-incontra-gli-studenti-della-scuola-media-carducci-di-modena/), Civitas Europa continua la propria partecipazione al progetto Modena chiama mondo, organizzato dal Comune di Modena.

**[Modena chiama mondo](https://www.comune.modena.it/europa/attivita/cooperazione-internazionale-pace-solidarieta-e-diritti/itinerari-didattici-modena-chiama-mondo)** è un progetto che si inserisce nel contesto della Strategia italiana per l'educazione alla cittadinanza globale e dell'Agenda 2030 delle Nazioni Unite, con l'obiettivo di stimolare nelle giovani generazioni lo scambio e la riflessione in un clima informale, positivo e costruttivo.

Attraverso approfondimenti tematici e incontri con le associazioni attive nell'ambito della cooperazione internazionale e della divulgazione si vuole avviare un processo attivo e trasformativo di apprendimento che mette al centro le seguenti tematiche: tutela dei diritti umani; intercultura; Agenda 2030 per lo sviluppo sostenibile; cooperazione internazionale allo sviluppo.

In ogni classe si svolge un primo incontro con l'esperto di Educazione alla cittadinanza globale del Comune di Modena e un secondo incontro con i volontari di una delle associazioni.

Nelle classi che lo desiderano, c'è la possibilità di realizzare un terzo incontro di restituzione del percorso che ha l'obbiettivo di dare maggiore continuità al lavoro svolto.

Lunedì 19 aprile Civitas Europa incontrerà gli studenti della classe 1A della scuola media Lanfranco di Modena. Titolo e argomento della lezione saranno gli stessi di quella dello scorso 26 febbraio. La lezione, intitolata **Conosciamoli per difenderli. Introduzione ai diritti umani**, tratterà della tutela dei diritti umani con un approfondimento sull'Unione Europea. Per l'Unione la tutela dei diritti umani costituisce un valore fondamentale sancito all'articolo 2 della versione consolidata del trattato sull'Unione Europea.

Partecipando al progetto Modena chiama mondo Civitas Europa porta avanti la sua missione di divulgazione sulle questioni riguardanti l’integrazione europea, con l’obiettivo di contribuire all’incremento della consapevolezza e dell’educazione della cittadinanza. Per compiere tale missione l’Associazione non si limita a produrre contenuti scritti e video ma partecipa anche alle iniziative promosse dalle istituzioni.

 

I fondatori
