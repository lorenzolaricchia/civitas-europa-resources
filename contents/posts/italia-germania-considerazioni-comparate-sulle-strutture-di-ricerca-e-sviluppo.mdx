---
title: "Italia-Germania. Considerazioni comparate sulle strutture di Ricerca e Sviluppo"
cover: /images/posts/"df019-industria_wide_9.jpg"
date: 1603969264
authors:
  - lorenzo-ricci
categories: 
  - "analisi"
  - "analisi-economia"
  - "divisione-economia"
tags: 
  - "analisi-comparata"
  - "economia"
  - "germania"
  - "handelskammer"
  - "industria"
  - "investimenti"
  - "italia"
  - "italia-germania"
  - "rs"
  - "ricerca"
  - "ricerca-e-sviluppo"
  - "sviluppo"
---

di _Vincenzo Zito_ ![](https://civitaseuropadoteu.wordpress.com/wp-content/uploads/2024/04/df019-industria_wide_9.jpg?w=300&h=143)

 

Fin dalle grandi rivoluzioni industriali, Ricerca e Sviluppo sono basi fondamentali del processo di crescita economica. Il progresso tecnologico propone nuove sfide, dà vita a nuove esigenze e a nuovi target di clienti, alimenta la crescita economica e scientifica, ma anche civile e culturale. Attualmente in Europa il più grande progetto di ricerca e sviluppo (o “R&S”) si chiama Horizon 2020.

Questo programma quadro di ricerca e innovazione copre il periodo dal 01/01/2014 al 31/12/2020 e, grazie ad una dotazione pari a 74,3 miliardi di euro, si propone i seguenti obiettivi: promuovere l’eccellenza scientifica, rafforzare la leadership industriale e potenziare l’innovazione nelle PMI (piccole e medie imprese), proporre sfide per la società al fine di favorirne il progresso e ampliare la partecipazione alle innovazioni, colmare il divario tra scienza e società (tramite la sensibilizzazione e le responsabilità sociali) e sostenere azioni dirette non nucleari del centro comune di ricerca (JRC). Il 17 giugno 2018, la Commissione ha presentato il programma quadro di R & I per il periodo 2021-2027, chiamato Orizzonte Europa, per cui è previsto uno stanziamento di circa 100 miliardi di euro. Per via della strategia Europa 2020, è stato fissato l’indicatore principale della spesa in R & I del 3%. La strategia prevede che l’1% debba venire dalla spesa pubblica (di cui Horizion 2020 fa parte), e il restante 2% dalla spesa privata. Eppure, possiamo notare che in Europa ci sia una divergenza sugli investimenti in questo settore fra i vari paesi.

![](https://civitaseuropadoteu.wordpress.com/wp-content/uploads/2024/04/95c2a-immagine1.png?w=300&h=267)    ![](https://civitaseuropadoteu.wordpress.com/wp-content/uploads/2024/04/652e6-immagine2.png?w=300&h=267)

**Perché esistono queste differenze?** Per rispondere a questa domanda bisogna considerare il sistema economico di riferimento, l’organizzazione della spesa pubblica, il peso fiscale e tutte quelle variabili che possono intervenire su una politica di bilancio orientata alla crescita del paese.

![](https://civitaseuropadoteu.wordpress.com/wp-content/uploads/2024/04/2d180-colourbox_16900269_bearbeitet_983x427-formatkey-jpg-w983m.jpg?w=300&h=130)

Oggi, per questo motivo, cercheremo di capire perché vi sia una grande differenza negli investimenti su R&S tra Italia e Germania.  Non è noto a tutti che la spesa pubblica, infatti, includa due voci fondamentali: gli investimenti pubblici e gli investimenti in R&S. Ad una riduzione di questi due elementi si verificherebbe una recessione economica e una riduzione dello stock di capitale e di conoscenza. Secondo un comunicato stampa della Camera di Commercio Italo-Germanica, o AHK (Deutsch-Italienische Handelskammer), in collaborazione con Deloitte, viene evidenziata la differente spesa tra i due paesi nel settore dell’AI (artificial intelligence) come esempio delle condotte dei due paesi sull’investimento di R&S. I dati analizzati, presenti nella tabella seguente, mostrano la presenza in Italia di tante microimprese ( 82%), a differenza della Germania (61%) che vanta tra le più grandi aziende in Europa. Le imprese che collaborano con gli istituti di ricerca sono solo il 28% in italia ( di cui solo il 6% sono PMI), mentre la Germania si attesta al 44% ( di cui 15% sono PMI).

![](https://civitaseuropadoteu.wordpress.com/wp-content/uploads/2024/04/04fa8-immagine3.png?w=300&h=160)

Le capacità di innovazione di un Paese possono essere misurate in diversi modi, come suggerito da rapporti e studi internazionali, secondo un quadro della Deloitte incentrato sulle capacità di innovazione digitale, si dovrebbero usare 3 pilastri principali di variabili, che sono: talento, start-up, investimenti e brevetti. **![](https://civitaseuropadoteu.wordpress.com/wp-content/uploads/2024/04/7fbb3-immagine4.png?w=300&h=129)**

Questa immagine mostra come l’Italia sia ancora ben lontana dai parametri tedeschi, che vanta delle vere e proprie eccellenze a livello mondiale. Nonostante la conclusione del comunicato dica che sia Italia che Germania vantino valori al di sopra della media nel campo della ricerca, essa afferma anche che questo è molto limitato dalla natura frammentaria del contesto in cui operano. Ogni Stato investe in modo diverso a seconda delle proprie fonti di investimento, che, in generale, sono: il settore pubblico (35,20% in Italia e 28,50% in Germania), le imprese (52,10% in Italia e 65,205 in Germania), Istruzione superiore (0,90% in Italia e 0% in Germania), il privato non-profit (2% in Italia e 0,30% in Germania), e l’estero (9,80% in Italia e 5,90% in Germania).

Ma questi dati da soli non riescono a spiegare il divario tra i due paesi europei. Dopo la Grande Crisi del 2008, gli Stati Uniti adottarono tutte le politiche fiscali e monetarie col compito di uscire dalla crisi: il risultato è valso dieci anni di crescita continua, il più grande periodo di espansione dal secondo Dopoguerra. La Germania è riuscita a superare la crisi anche grazie a uno sbocco di una nuova frontiera economica su cui poter contare, la Cina, entrata nel WTO (World Trade Organization) nel 2002. È anche grazie a questo fattore che la Germania si vide più preparata durante la seconda crisi europea del 2012-2013, mentre per l’Italia ha voluto dire subire un’ulteriore stagnazione e una recessione tecnica. La crisi economica e le politiche di austerity hanno fermato il processo di crescita italiano. Questo è avvenuto in quanto l’Italia, e più in generale l’Europa, ha usato strumenti di analisi plausibili per un normale ciclo economico, ma non per una crisi strutturale decennale. La differenzia sostanziale di rendimenti tra Italia e Germania sono dovuti ai pesanti tagli sullo stato sociale, circa 5 miliardi, che ha adottato l’Italia dal 2010 al 2016. Il danno risultante è oramai irreversibile, ma è un ottimo punto di partenza su cui focalizzare gli sforzi di cambiamento. Per questo motivo è ancora più importante concordare una visione comune in Europa.

 

CIVITAS EUROPA - Divisione Economia

An. Vincenzo Zito

 

_Fonte: dati Eurostat elaborati da Agi-openpolis (ultimo aggiornamento 21/06/2019)._
